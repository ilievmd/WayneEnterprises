---
title: "Болест на Брюгер"
tags:
- VascularSurgery
---

Хронично-възпалително автоимунно заболяване, увреждащо предимно малки и среднокалибрени артерии на крайниците.

Възпалителният процес засяга и трите слоя на артериалната стена (панангиит) при сравнително млади мъже, предимно пушачи.

## Класификация
---
Съществуват 4 различни клинични форми на заболяването:
1. **Типична**
	- Най-често срещана форма.
	- Проявени са всички симптоми на заболяването.
	- Редуване на периоди на екзацербации и ремисии, които дават лъжлива представа за оздравяване.
2. **Лека**
	- По-рядко срещана форма
	- Почти никога не причинява критична исхемия
	- Обикновено преминава в продължителна ремисия след един лечебен курс и окончателно спиране на тютюнопушенето
3. **Тежка**
	- Рядка, но злокачествена форма, почти без ремисии.
	- Постоянно прогресиране на възпалителния процес, постепенно обхващащ артериите на сърцето, мозъка и някои вътрешни органи.
	- Тежката исхемия с нетърпима болка често е причина за високи ампутации на крайниците.
	- Засягането на коронарните и каротидните артерии значително увеличава риска от летален изход.
4. **Комбинирана**
	- Установена е у болни с ТАО, при които след 50 годишна възраст се развива атеросклероза, която утежнява артериалната исхемия, причинена от болестта на Брюгер.

## Диагноза:
---
**Артериография**
Най-важното диагностично средство при ТАО е артериографията.
Характерни особености:
- Гладки проксимални артерии
- Обтурирани подколенни артериални съдове
- Тирбушоновидни колатерали

**Доплерови изследвания**
Дават ценна информация за степента на исхемията.
- tcPO2
- PPG

> [!tip] Hint 
>
> При диференциално-диагностични затруднения, типичната хистологична находка е от полза за окончателна диагноза.
